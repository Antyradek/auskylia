1. Opis tematu
ctrl-c, ctrl-v treści zadania

2. Cel i założenia w projekcie

  2.1 Cel
    Znalezienie najlepszego połączenia pomiędzy dwoma wybranymi przez użytkownika lotniskami, z uwzględnieniem podanych przez użytkownika preferencji.
	
  2.2 Założenia:
    - lista lotnisk pobierana z pliku
    - położenia lotnisk - generowane
    - połączenia między lotniskami mają przypisane parametry: koszt, bezpieczeństwo, komfort, czas podróży

3. Plan projektu

4. Opis elementów
  Przestrzeń problemu - graf połączeń między lotniskami i dwa jego wybrane wierzchołki oznaczone jako początkowy i końcowy. Każda krawędź grafu ma przypisane parametry: koszt, czas, komfort i bezpieczeństwo połączenia. Ponadto każdemu parametrowi odpowiada pewna waga.
  Przestrzeń rozwiązań - ścieżki łączące zadane dwa wierzchołki.
  Osobniki - ścieżki w grafie połączeń.
  Cechy - kolejne wierzchołki należące do ścieżki. Pośrednio - długość ścieżki.
  Funkcja przystosowania - ocena jakości ścieżki, będąca sumą uśrednionych wartości parametrów krawędzi należących do ścieżki.
  Krzyżowanie - jednopunktowe. Dwie krzyżowane ścieżki rozcinane są w losowo (rozkład jednorodny) wybranych punktach. Pierwsza część pierwszej ścieżki łączona jest drugą częścią drugiej ścieżki,
a druga część pierwszej ścieżki łączona jest z pierwszą częścią drugiej ścieżki.
  Mutacje - dla każdego wierzchołka ścieżki istnieje pewna szansa na zajście mutacji. Mutacja polega na usunięciu, dodaniu lub zamienieniu wierzchołka w danym miejscu ścieżki.
Wykonana operacja jest wybierana losowo.


8. Podsumowanie i wnioski
  Najważniejszy wniosek, jaki wyciągnąłem z projektu, jest taki, że gdybym miał robić go jeszcze raz, to zrobiłbym go inaczej.
  Przede wszystkim zmieniłbym sposób modelowania ścieżek. Zamiast ciągu kolejnych wierzchołków ścieżki, użyłbym zapewne kodowania bitowego do zapisania kolejności oraz obecności wierzchołków w ścieżce.
Rozwiązało by to wiele problemów, takich jak konieczność sprawdzania poprawności ścieżki w celu uniknięcia cykli lub zmienna liczba cech osobników.
  Pierwotna koncepcja zakładała zastosowanie krzyżowania równomiernego (dla odpowiednio znormalizowanych ścieżek o różnych długościach - z losowo wstawionymi genami "pustymi").
Pomysł ten, poza problematyczną implementacją, jak łatwo przewidzieć nie sprawdził się zbyt dobrze. Jako, że dopasowanie do optimum każdej cechy zależało nie tylko od wierzchołka na danej pozycji,
ale też i tych na sąsiednich pozycjach, krzyżowanie dwóch dobrych ścieżek dawało rezultaty zupełnie losowe.
Znaczącą poprawę wprowadziła zmiana krzyżowania na jednopunktowe (częściowo rozwiązując przy okazji problem ścieżek różnej długości). 
Dzięki temu dwie dobre ścieżki generują potomka, u którego złą może być tylko jedna krawędź. Pozwoliło to też prosto generować potomków o różnych długościach.
  Innym problemem okazały się powtarzające się ścieżki oraz bardzo krótkie ścieżki. Bardzo szybko prowadziły one do zapełnienia populacji jednakowymi osobnikami,
zabijając dalsze działanie algorytmu. Zastąpienie potomków bardzo krótkich ścieżek oraz powtarzających się osobników nowo losowanymi ścieżkami rozwiązało problem.
  Warty uwagi jest także problem generowania grafu. Parametry połączeń generowane zupełnie losowo prowadziły do powstania grafu, gdzie - uśredniając - wszystkie punkty były od siebie mniej więcej równoodległe,
co prowadziło do matematycznej niemożliwości. W efekcie uzyskiwane populacje zawsze składały się z bardzo krótkich ścieżek.
  Sytuację poprawiło losowanie pozycji punktów na pomocniczej płaszczyźnie - dzięki temu jeśli A jest blisko B, a daleko C, B również będzie daleko od C,
co oznacza, że ścieżka złożona z punktów leżących blisko odcinka łączącego punkt początkowy z końcowym nie będzie wiele dłuższa od tegoż odcinka.
  Inną kwestią godną wspomnienia jest funkcja przystosowania. Bardzo wyraźnie można było zaobserwować wpływ odpowiedniego dobrania funkcji na jakość algorytmu.
